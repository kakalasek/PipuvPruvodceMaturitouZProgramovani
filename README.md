Úvod
====

Suč, já jsem nějakej Pepa. Tento repositář by měl sloužit k tomu, aby vám pomohl při študování na maturitu ze sítí. Budu se tu snažit probrat vše, co byste snad mohli potřebovat a především jednotlivé maturitní otázky. Často asi i více do podrobna, než opravdu budete potřebovat. Nicméně je dobré si udělat nějaký obrázek. Maturitní otázky zde rozebrané jsou platné ke školnímu roku 2024/25. Nicméně témata zde probraná budou rozhodně platná ještě dlouho, kdyby náhodou tyto texty našel někdo později.                   
Pokud by jste snad v nějakém textu našli logickou či faktickou chybu, určitě vás poprosím mi na to udělat Github Issue. Negarantuji, že chybu vyřeším, nicméně tam bude informace o chybě alespoň pro ostatní. Máte-li na mne kontakt, určitě mě můžete i kontaktovat v případě, že byste měli dotaz navíc nebo vám něco nešlo do hlavy. Bude-li to v mých silách, rád vám pomohu.              
Budu se zde snažit uvádět názorné příklady kódu, kde to jen půjde. Budu se je také snažit dělat ve více jazycích. Pokud by někoho zajímalo, jaké jazyky zde budou využity. Určitě jazyk C, případně C++, Java a Python. To jsou také jazyky dostupné na školním počítači v tuto chvíli. Bude-li to žádoucí, mohu uvést přiklad v některém jiném jazyce. PS: C# zde nehledejte, nebude zde jediná řádka v tomto jazyce. Na kódy, které zde uveřejňuji, neuvaluji žádná autorská práva, můžete je využívat, k čemu jen chcete.                
Dále zde ke každému tématu uveřejňuji materiály, ze kterých jsem čerpal, či něco navíc, kdyby pro vás náhodou můj výklad byl nesrozumitelný.                
To by bylo k úvodu vše, přeji veselé studium a hodně štěstí u maturity. Nebojte, za chvíli budete z toho ústavu pryč, stačí to jenom udělat.

Pozn
---

Určitě si brzy povšimnete, nebo jste si již všimli, že v těchto materiálech nikde nenajdete Youtube link. Využívám zásadně a pouze linky na Invidious API. Využívá také API Youtubu, takže má stejný reperotár videí, ale neobsahuje žádné reklamy, dříve tam bylo možné najít i videa Youtubem označená pro dospělé bez nutnosti zasílat někam údaje ke své platební kartě či občanský průkaz. Vlivem aktivní snahy Youtubu takovéhle služby zneškodnit už tam bohužel věkově omezená videa nenajdete.                 
Tímto krokem se snažím alespoň symbolicky bojovat proti diktátorské pozici Youtubu mezi portály, kde lze sdílet videa. Své dominantní pozice často využívá. Dvojité nepřeskočitelné reklamy a nemožnost přehrávat hudbu v pozadí na telefonu nás nutí si zaplatit Youtube premium. Youtube vybírá, jaká slova a výrazy se mohou ve videích objevovat, často má problém i s naprosto neškodnými obraty. Nápodobně Youtube rozhoduje, jaká videa budou věkově omezená, často naprosto nesmyslně. Youtube také aktivně bojuje proti AdBlocku a službám, která využívají jeho API a sprotředkovávají informace ve videích ve volné formě bez otravných reklam. Pomozte omezit monopol Youtubu, nebo nám za chvíli nezbude nic jiného, než si za naše oblíbená videa, tutoriály a hudbu platit.              
Zatím bohužel neexistuje platforma se stejným obsahem, jako nasbíral za dlouhá léta svého působení Youtube. Nicméně existují aplikace, které pouze využívají youtubového API. Youtube se aktivně snaží bojovat proti těmto aplikacím. Je to např. Newpipe pro Android nebo FreeTube pro desktopové počítače. Podpořme je alespoň tak, že budeme využívat a šířit je a ne Youtube. A kdo ví, třeba se jednou objeví platforma, která dovede vytvořit zdravou konkurenci Youtubu. Přiložím vám zde odkazy, podívejte se sami.           

Freetube - https://freetubeapp.io/          
NewPipe - https://newpipe.net/